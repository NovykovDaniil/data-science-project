Технічне завдання: Додаток для запитань і відповідей на основі PDF-документів за допомогою LLM

У часи інтенсивного розвитку Large Language Models (LLM), (Falcon, Dolly та Llama), ваша мета полягає в розробці веб-застосунку, який забезпечить користувачам легший доступ до цих передових технологій.
Користувачі матимуть можливість завантажувати власні документи та адресувати запитання на основі цих матеріалів, використовуючи потужні можливості LLM моделей для отримання контекстно обгрунтованих відповідей. Такий проєкт відкриває нові можливості в сфері обробки та аналізу текстової інформації, сприяючи інноваційному розвитку інтерфейсів між людиною і штучним інтелектом.

Метою проєкту є створення веб-сервісу, схожого за функціональністю на ChatGPT, з додатковими можливостями навчання на завантажених користувачем PDF-документах.

Основні завдання та функціональність проєкту:

Розробка веб-сервісу на основі фреймворку Django та FastAPI
Спрощений рівень:
Додавання можливості завантаження одного PDF-документа користувачем.
Обробка цього одного документа та збереження його тексту для подальшого використання.
Взаємодія користувача з обробленим документом через чат.
Додатковий рівень:
Додавання можливості створення, редагування та видалення користувацьких профілів. Дані користувачів повинні зберігатися у базі даних.
Додавання можливості завантаження кількох PDF-документів користувачем.
Обробка цих кількох документів та збереження тексту кожного документа у векторизованій базі даних.
Взаємодія користувача з обробленими документами через чат для кожного з них.

Зберігання історії запитів до Large Language Model (LLM).
 При розробці веб-сервісу дотримуйтесь використання корпоративних кольорів (по можливості)

Надання докладної покрокової інструкції щодо встановлення та використання вашого проєкту.
Збереження проєкту в окремому загальнодоступному репозиторії на платформі GitHub, GitLab або BitBucket.


Деплой проєкту:
Для деплою використовуйте хмарні сервіси, такі як AWS, Azure, Heroku або інші, які вам підходять.
Опишіть сервіси та кроки, які ви використали, для успішного деплою вашого проєкту.

Опціонально:
Оформіть ваш застосунок як образ Docker та збережіть його в репозиторіїї DockerHUB.  Це дозволить вам та іншим розробникам завантажити проєкт та локально запустити його у контейнері для тестування.



P.S.: Ви можете розширити функціонал проєкту на свій розсуд обов'язково проконсультувавшись з ментором перед цим. Розглядайте цей проєкт, як частину вашого портфоліо і корисний вам інструмент. З цієї причини ініціатива у розширенні та доповненні вимог до проєкту вітається.
